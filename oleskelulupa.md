# Oleskelulupa, verovapaus ja kansalaisuus

Muuttamalla Panamaan ja anomalla oleskelulupaa, joka on suoraan pysyvä Suomen kansalaisille, saavutat useita etuja ilman haittapuolia. Kustannukset ovat suhteessa pienet muihin verovapaisiin maihin ja prosessi on nopea sekä suoraviivainen. **Huomioithan tätä lukiessasi, että pysyvä oleskelulupa ei ole edellytys tänne muuttamiselle**. Monet ovat asuneet täällä vuosien ajan ilman pysyvää oleskelulupaa, väliaikainen oleskelulupa 6kk kerrallaan kelpaa Panaman valtiolle ihan yhtä hyvin.

## Oleskeluluvan edut

### Veroedut

Panama ei verota ulkomailta ansaittuja palkka-, eikä pääomatuloja. Paikallinen ALV on 7% ja se ei koske ruokakaupasta ostettua ruokaa. Joten maksat veroja täällä vain käyttötavaroista. Käytännössä kokonaisveroasteesi jää 3-4% luokkaan riippuen kulutustottumuksistasi.

Saatuasi oleskeluluvan voit hakea Suomen verottajalta verovapautta ja olet laillisesti verovapaa itsenäinen yksilö joka päättää itse omista asioistaan.

### Henkilökortti

Pysyvän oleskeluluvan saatuasi saat paikallisen henkilökortin joka oikeuttaa maassaoloon ilman passia, eli saat asua täällä vaikka passisi jostain syystä evättäisiin. Kortilla pääsee matkustamaan myös Costa Ricaan.

## Kaksoiskansalaisuuden edut

### Aina passi ja paikka mihin mennä, kävi maailmassa miten tahansa

Suomi on ollut mukana useissa sodissa ja on täysin mahdollista, että joutuu vielä uusiin kansainvälisiin konflikteihin mukaan.

Mahdollinen ylivelkaantumisesta johtuva kansainvälinen talouskriisi heikentäisi Suomessa oloja merkittävästi. Ruoantuotannon omavaraisuudesta on luovuttu ja omaa valuuttaa kun ei ole, niin kansainvälisestä kaupankäynnistä voi tulla haastavaa.

Viimeisin esimerkki mitä talouskriisi voi maalle aiheuttaa on Venezuela. Vaikka riskit Suomen kohdalla olisivat hyvin pienet, niin ei ole mahdotonta etteikö Suomessa olot vielä joskus huonontuisi.

### Vakuutus väestönhallinnan varalta

Mikäli Suomen valtio jostain syystä eväisi passisi, olisi sinulla kuitenkin aina toinen matkustusasiakirja jolla voit liikkua vapaasti. Syitä passin eväämiseen voi olla esim. valtiota kohtaava kriisi (sotilaallinen, taloudellinen, kulkutaudit) tai henkilökohtainen kuten Edward Snowdewnilla tai Julian Assangella.

### Poliittinen riippumattomuus

Kaksoiskansalaisena et ole yhden maan poliitikkojen päätösten ja korruption alaisena. Yhden maan kansalaisena lyöt vetoa ja otat suuren riskin maasi poliitikkojen järkevyydestä ja korruptoimattomuudesta.

## Oleskeluluvan hakeminen

### Suomesta tarvittavat dokumentit

Sinun tarvitsee hankkia muutama dokumentti Suomesta oleskeluluvan hakemista varten ja ne on hyvä hankkia ennen lähtöä.

* Passi, jossa pitää olla vuosi voimassaoloa jäljellä
* Toinen henkilötodistus kuten ajokortti tai EU-kansalaisen henkilökortti
* Väestörekisteriote Maistraatista, joka toimii syntymätodistuksena ja asuinpaikkatodistuksena
* Pankkisuosituskirje pankistasi, jota tarvitaan asunnon vuokraamiseen ja pankkitilin avaamiseen
* Rikosrekisteriote, jonka voit hakea osoitteesta <http://www.oikeusrekisterikeskus.fi/fi/index/asiakaspalvelu/rekisteritotteetjatodistukset/rikosrekisteri/yksityisenhenkilontiedonsaantioikeus.html>

Väestörekisteriotteessa ja rikosrekisteriotteessa pitää olla Apostille-todistus. Saat nämä kätevästi samalla kun haet väestörekisteriotteen, joten kannattaa ensimmäisenä tilata rikosrekisteriote joka tulee kotio postilla noin viikossa ja maksaa 12€.

Väestörekisteriote ja Apostille-todistukset maksoivat yhteensä 35€.

### Ennen hakemista

#### Todistus osoitteesta
Ennen kuin voit hakea oleskelupaa sinulla täytyy olla todiste osoitteesta täällä. Käytännössä se tarkoittaa joko laskua Internet-yhteydestä tai sähkölaskua. Saat ne vuokraamalla asunnon ja tilaamalla palvelut itsellesi.

#### Pankkitili
Tarvitset myös todistuksen paikallisesta pankista, että olet taloudellisesti kykeneväinen elämään täällä. Tilin avaus kestää n. 2 viikkoa jonka jälkeen talletat vähintään $5 000 dollaria tilille ja pyydät tiliotteen. Rahoja ei tarvitse jättää tilille makaamaan, eli voit uudelleensijoittaa ne oleskeluluvan saatuasi.

#### Taloudellinen side
Perustat paikallisen yrityksen, joka toimii todistuksena, että sinulla on taloudelliset siteet maahan. Perustaminen maksaa n. $1 200 dollaria ja kestää muutaman viikon. Varsinaista liiketoimintaa yrityksellä ei tarvitse harjoittaa.

#### Terveystodistus

Tarvitset terveystodistuksen, joka maksaa $25 dollaria ja sen voi hakea paikallisesta laboratoriosta.

### Hakeminen

Oleskelupa haetaan oleskelulupahakemuksella, johon laitetaan liitteeksi hankitut dokumentit. Kuukauden päästä saat väliaikaisen henkilökortin, joka oikeuttaa maassaoloon ja 3-4kk päästä saat pysyvän oleskeluluvan. Pysyvän oleskeluluvan säilymisen ehtona on vuosittainen käynti maassa.

## Kansalaisuus

Viiden vuoden jälkeen pysyvän oleskeluluvan saamisesta voit hakea kansalaisuutta ja saada passin. Mikäli oleskelet maassa tämän ajan, et välttämättä tarvitse Suomen passia enää mihinkään, vaikka se tietenkin tekee maailmalla matkustelusta helpompaa.