# Mikä ihmeen Pitkonäärin Paratiisi?

Pitkonäärin Paratiisi on sivusto, jonka tarkoitus on jakaa tietoa muuttamisesta **Panamassa** sijaitsevaan **[Boqueteen](https://www.google.com/maps/place/8%C2%B046'35.2%22N+82%C2%B025'57.1%22W/@9.0818871,-84.1344797,7.5z/data=!4m6!3m5!1s0x0:0x0!7e2!8m2!3d8.7764352!4d-82.4325304)**. Olemme seuranneet suomalaisissa Bitcoin-piireissä käytävää maastamuuttokeskustelua ja vaikka Boquete on mielestämme selkeästi paras muuttokohde, niin harva on harkinnut muuttavansa Panamaan, saati sitten kuullut Boquetesta.

Täällä Boquetessa on kesä 365 päivää vuodessa, verotus (erityisesti kryptovaluuttojen verotus) on erittäin edullinen, hyvät nettiyhteydet, edulliset palvelut ja yleensäkin kohtuullinen hintataso, erittäin helppo käytäntö oleskelulupiin, puhdas ympäristö ja ilma... emme vielä ole löytäneet samanlaista hyvien asioiden yhdistelmää mistään muualta maailmasta.

Olemme Suomesta lähteneitä Bitcoin-harrastajia, yrittäjiä ja pitkän linjan travellereita. Olemme kiertäneet maailmaa yhteensä yli 16 vuoden ajan, samalla pitäen silmät auki paikoille joissa voisi asua pidempäänkin. Boquete on listan selkeä ykkönen, ehdottomasti paras paikka maailmassa.

## Kaupusteletteko jotain? Onko tämä taas jokin virtuaalivaluuttahuijaus?

Emme myy mitään, jaamme vain tietoa ja ideoita. Tämä sivusto on tehty helpottamaan tiedon jakamista.

Meillä on tavoitteena rakentaa pikkuhiljaa tänne Boqueteen suomalaisista (erityisesti Bitcoin-harrastajista) koostuvaa yhteisöä. Muutkin kuin Bitcoin-harrastajat ovat tietysti tervetulleita. Erityisesti paikkariippumattomille yrittäjille tämä on erittäin hyvä paikka. Jos meitä olisi täällä enemmän, niin voisimme jakaa monia kustannuksia ja tehdä toistemme elämästä monin eri tavoin helpompaa ja laadukkaampaa.

Voi myös käydä niin, että moni meistä saavuttaa elintason jossa lisärahan tekeminen ei enää ole mielekäs tavoite. Pelkkä palmun alla makailu käy kuitenkin tylsäksi parin kuukauden jälkeen, joten elämässä pitää olla jotakin rakentavaa sisältöä.

Täällä voisimme lyödä viisaat päät yhteen ja miettiä miten saada maailmasta parempi paikka kryptovaluuttojen, sijoittamisen ja yrittäjyyden kautta.

Jos Suomesta peritty sosialistinen moraali kolkuttaa takaraivossa ja luo huonoa omaatuntoa, kun et maksa veroja Suomeen, niin kysy itseltäsi: voitko luoda maailmaan parhaiten arvoa elättämällä Suomen puolimiljoonaista virkamiesarmeijaa, vai sijoitatko saman rahan (ja ennenkaikkea säästyneen energian!) mieluummin johonkin missä se auttaa [eniten tarvitsevia tehokkaasti](https://www.effectivealtruism.org/)?

Täällä voit säästää verorahat ensin tukemaan omaa hyvinvointiasi, ja kun omasta mielestäsi riittävä taso on saavutettu, niin voit alkaa käyttämään resurssejasi muuten hyödyllisesti (jos niin haluat). Emme ota kantaa siihen, mikä "riittävän tason" pitäisi kenellekin olla. Täällä omistat itse oman omaisuutesi, aikasi ja energiasi, ja päätät vapaasti miten ne sijoitat.

## Minkälaista tietoa täältä sitten löytää?

Yritämme kerätä tänne kaiken oleellisen tiedon Suomesta Boqueteen muuttamista miettiville. Artikkeleita tulee lisää.

Tieto on jaettu seuraaviin sivuihin:

1. [Yleistietoa](yleistietoa.html)
2. [Suomen verotuksesta vapautuminen muuttamalla Panamaan](verotusPanamaan.html)
3. [Muutto- ja asumiskustannukset](kustannukset.html)
4. [Yhteisö](yhteiso.html)
5. [Pysyvä oleskelulupa ja kaksoiskansalaisuuden edut](pysyvaOleskelulupa.html)
6. [Vastauksia usein kysyttyihin kysymyksiin](UseinKysytytKysymykset.html)
7. [Kuvia Boquetesta](kuvia.html)

Jos haluat lisätietoa tai olet jo tosissasi suunnittelemassa muuttoa, laita sähköpostia <pitkonaarinparatiisi@gmail.com> niin autamme mielellämme!

Tervetuloa Boqueteen hodlaamaan!
